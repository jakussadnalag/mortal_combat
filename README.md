# GUIDE HERE

Vítej v textové bojové hře. Co tě tu čeká? Můžeš se těšit na napínavé tahové souboje 1v1 plné překvapení a násilí!

-------------
Výběr postavy
-------------
Po spuštění hry budeš přívítán seznamem velmi mocných bojovníků z rozličných skutečných i fiktivních vesmírů.
Svůj výběr stvrdíš vepsáním čísla bojovníka do vyhrazeného prostoru a následném potvrzení volby.

-------------
Herní mód
-------------
Již se nemůžeš dočkat souboje? Vydrž! Ještě tě čeká jedna důležitá volba.
Po výběru bojovníka si můžeš vybrat, jestli chceš bojovat v single playeru proti "umělé inteligenci"
nebo proti svému kamarádovi v multiplayeru na jednom zařízení.

Kdo by nechtěl virtuálně zmrzačit své kamarády?
Pokud zvolíš multiplayer, bude druhý hráč také vyzván k výběru postavy.

-------------
Souboj
-------------
Konečně začínají jatka! A je jen na tobě, jakou strategii zvolíš.
Na začátku každého tahu dostaneš na výběr z několika akcí. Jaké to jsou?

1)Útok
Společně s výběrem akce dostaneš na začátku každého tahu i seznam útoků.
Každý útok má průměrnou sílu, šanci na zásah a potřebnou energii na její vykonání.
Po zvolení útoku ubereš protivníkovi kousek zdraví, pokud se tedy trefíš.
Zdá se ti, že je tato část návodu oproti zbytku přehnaně vážná? O násilí jedině seriózně!

2)Pozřít magickou pilulku
Má oblíbená volba. Po jejím pozření se ti doplní zdraví. Super, že?
Ale pozor, může se stát, že namísto doplnění zdraví dostaneš
ohromné magické střevní potíže a zdraví se ti o něco málo sníží. Smůla :)

3)Odpočinout si
Zase se hodláš flákat?
Za nicnedělání a těžkou prokrastinaci jsi odměněn doplněním energie. Užij ji dobře!

4)Vzdát se 
Ale ne! Zřejmě sis z protivníka nadělal do kalhot.
Tvé zdraví klesá na nulu a odcházíš z bitvy zraněn, zhmožděn a zesměšněn. Tak třeba příště.


Poznámka pod čarou
-
Na návod v angličtině nezbyl rozpočet. Prosím, použij google translate.

